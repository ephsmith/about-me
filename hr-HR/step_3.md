## Reci bok

Započnimo sa upisivanjem nekog teksta.

+ Otvori prazan Python predložak u Trinketu: <a href="http://jumpto.cc/python-new" target="_blank">jumpto.cc/python-new</a>.

+ U prozor koji se pojavio upiši sljedeće:
    
    ![screenshot](images/me-hi.png)
    
    Linija `#!/bin/python3` daje do znanja Trinketu da koristimo posljednju verziju programa Python 3.

+ Klikni na **Run** i vidjet ćeš da naredba `print()` ispisuje sve što se nalazi između znakova navodnika `''`.
    
    ![screenshot](images/me-hi-test.png)

Ako pogriješiš, dobit ćeš poruku o grešci koja će ti reći u čemu je problem!

+ Pokušaj! Izbriši posljednji navodnik `'` ili oblu zagradu `)` (ili oboje) i pogledaj što će se dogoditi.
    
    ![screenshot](images/me-syntax.png)

+ Izmijeni znak navodnika ili oblu zagradu, a zatim klikni na **Run** kako bi provjerio da li tvoj program opet ispravno radi.

**Ne trebaš imati korisnički račun na Trinketu kako bi spremao svoje projekte!**

Ako nemaš Trinket korisnički račun, klikni na strelicu koja pokazuje prema dolje i zatim klikni na **Link**. Dobit ćeš poveznicu koju možeš spremiti i otvoriti kasnije. Ovo napravi svaki put kada izmijeniš svoj program zato što će se i poveznica promijeniti!

![screenshot](images/me-link.png)

Ako imaš Trinket korisnički račun, možeš kliknuti na **Remix** kako bi spremio svoju kopiju programa.

![screenshot](images/me-remix.png)